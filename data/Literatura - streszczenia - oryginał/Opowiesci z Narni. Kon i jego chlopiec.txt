Akcja książki rozgrywa się w Narnii za czasów panowania Piotra, Zuzanny, Edmunda i Łucji. Głównym bohaterem jest mieszkający w Kalormenie i przygarnięty przez rybaka Szasta. Pewnego dnia do ich chatki przybywa jeden z kalormeńskich wielmożów, Anradin i chce kupić Szastę od Arszisza. Chłopiec przez przypadek podsłuchuje ich rozmowę i postanawia uciec na koniu Anradina. Okazuje się iż rumak o imieniu Bri jest mówiącym koniem i pochodzi z Narnii. Tam też obaj planują uciec. Podczas ucieczki dołącza do nich Arawis na swej mówiącej klaczy Hwin. Arawis ucieka przerażona czekającym ją małżeństwem ze starym wezyrem, Ahosztą. Dotarłszy do Taszbaanu, zostają rozdzieleni - Arawis trafia na dwór królewski, gdzie staje się świadkiem wojennych planów Tisroka, zaś Szasta będąc sobowtórem i, jak się później okaże, bliźniakiem Korina, ląduje w kwaterze narnijskich gości Tisroka. Po pewnych perypetiach Szasta i Arawis uciekają przez pustynię, chcąc ostrzec władcę Archenlandii przed atakiem Kalormenu. Potem okazuje się, że Szasta to tak naprawdę zaginiony książe Kor.